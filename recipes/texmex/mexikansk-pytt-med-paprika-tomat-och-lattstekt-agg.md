# Mexikansk pytt med paprika, tomat och lättstekt ägg

## Ingredienser

* 800 g god fast potatis
* salt och peppar
* 2 msk paprikapulver
* olja
* 1  stor röd paprika
* 1  stor gul paprika
* 3  stora tomater
* 1  stor gul lök
* 2 klyftor vitlök
* 1  anchochili, kokas i vatten 5 minuter
* 1  grön dutch chili (spansk peppar)
* 1 msk hel spiskummin
* 4  ägg
* 0,5  silverlök
* 1  stor lime, saften
* 1 knippe koriander
* ev lite chili
* 1 dl crème fraiche
* 150 g fetaost

## Instruktioner

* Skiva potatisen under tiden. Skölj skivorna i kallt vatten för att få bort stärkelsen och torka sedan av dem mellan hushållspapper så att de är torra. Häll rikligt med olja på en plåt och sväng runt potatisen med detta samt salt, peppar och paprikapulver. Stek i ugnen på 200 grader tills potatisen är krispig och fått gyllenbrun färg. Skaka plåten mellan varven så potatisen inte fastnar.
* Strimla urkärnad paprika och hacka tomat. Strimla lök och hacka vitlök och urkärnad dutch peppar/spansk peppar. Hacka den kokade anchochilin fint, förutom själva skaftet som du slänger. 
* Hetta upp en stor stekpanna eller gjutjärnsgryta med rikligt med olja. Fräs lök, vitlök, chili och mortlad spiskummin tills löken är mjuk. Tillsätt paprika och tomater och låt allt fräsa samman. Krydda med salt och peppar och låt fräsa samman tills paprikan är mjuk.
* Hacka silverlöken och blanda med hackad koriander, ev chili limesaft och lite salt. 
* Stek fyra ägg på ena sidan så de har en tillagad äggvita med rå äggula. 
* Lägg upp tallrikar med råstekt potatis, paprikafräset, ägg, toppa med silverlöksblandningen, ringlad crème fraiche och ev lite riven fetaost (eller annan valfri ost).

Källa: [Köket.se](https://www.koket.se/mexikansk-pytt-med-paprika-tomat-och-lattstekt-agg)