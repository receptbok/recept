# Tacos de Mole negro

## Ingredienser

* 3 msk majsolja
* 2 chipotlechili frukter
* 1 anchochili
* 2 guajillo chilifrukter
* 1/2 l varm kycklingbuljong
* 1 silverlök
* 5 vitlöksklyftor
* 2 tomater
* 6 katrinplommon
* 2 msk russin
* 1 krm torkad mejram
* 2 krm torkad oregano
* 2 krm torkad timjan
* 2 krm malda nejlikor
* 10 sötmandlar
* 10 pecannötter
* 10 jordnötter
* 2 msk pumpakärnor
* 2 msk sesamfrön
* 1 kg kycklingbröstfilé
* 3 dl vatten
* 20 g mörk choklad (70 %)
* salt efter smak
* varma tortillabröd
* picklad rödlök
* grön salsa
* 2 msk rostade sesamfrön
* limeklyftor

## Instruktioner

* räs chilifrukterna i cirka 30 sekunder på varje sida i en del av majsoljan (får inte brännas). Ta av stjälkarna på chilifrukterna, lägg frukterna i en skål och häll i buljongen. Låt stå i 30 minuter och mixa sedan alltsammans till en slät konsistens.
* Hacka silverlök, vitlök och tomater och fräs i några minuter i en del av oljan tillsammans med katrinplommon och russin. Rör ner mejram, oregano, timjan och malda nejlikor. Häll ner blandningen i chilivätskan i mixern och kör till en slät blandning.
* Rosta sötmandlar, pecannötter och jordnötter i en torr stekpanna tills de börjar få färg. Tillsätt pumpakärnor och sesamfrön och fortsätt att rosta tills allt har fått färg. Häll även detta i mixern och kör till en jämn konsistens.
* Bryn kycklingen på båda sidor i en gjutjärnsgryta i resten av oljan. Tillsätt den mixade blandningen samt vattnet och låt småkoka tills kycklingen är mör, det tar cirka 1 1/2 timme. Häll av vätskan och riv köttet i strimlor med hjälp av två gafflar. Häll tillbaka vätskan och låt koka utan lock tills det mesta av den har kokat bort. Hacka chokladen och tillsätt den. Smaka av med salt.
* Till servering: Servera kycklingen tillsammans med tortillabröd, picklad rödlök, grön salsa, sesamfrön och limeklyftor.
* Recept och bild kommer från Santa Maria.
                        

 Källa: [ICA](https://www.ica.se/recept/tacos-de-mole-negro-718145/)