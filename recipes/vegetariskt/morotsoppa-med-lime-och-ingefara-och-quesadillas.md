# Morotsoppa med lime och ingefära och quesadillas

## Ingredienser

* 500 g morötter
* 1 gul lök
* 2 msk färsk ingefära
* 0,5 msk olivolja
* 5 dl grönsaksbuljong
* 1 förp cannellinibönor
* 400 ml kokosmjölk
* sambal oelek
* salt
* peppar
* 1 lime
* 200 g halloumiost
* 0,5 ask färsk gräslök (à 20 g)
* 1,5 dl riven ost
* 8 små tortillabröd
* 0,5 msk olja

## Instruktioner

* oppa: Skölj morötterna. Skala lök och ingefära och skär dem och morötterna i mindre bitar. Fräs alla grönsaker i olivoljan i en kastrull.
* Häll på buljongen och koka tills morötterna är mjuka, ca 10 minuter.
* Häll bönorna i ett durkslag, spola dem i kallt vatten och låt rinna av.
* Blanda ner kokosmjölk och bönor i buljongen och koka upp.
* Mixa soppan slät och smaka av med sambal oelek, salt, peppar och pressad lime. Späd eventuellt med vatten om soppan är för tjock.
* Quesadillas: Riv halloumin och hacka gräslöken och blanda med riven ost (spara gärna lite av gräslöken till att garnera soppan med). Strö osten på hälften av bröden och lägg på resten som lock, tryck till. Stek försiktigt på båda sidorna i oljan i en stekpanna.
* Skär bröden i tårtbitar och servera med soppan.

 Källa: [ICA](https://www.ica.se/recept/morotsoppa-med-lime-och-ingefara-och-quesadillas-723892/)