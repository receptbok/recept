# Sunnyside bibimbap

## Ingredienser

* 0,5 st gurka
* 1 st salladslök
* 2 tsk strösocker
* 1 msk risvinäger
* 0,5 tsk chilipulver
* 180 g böngroddar
* 2 tsk sesamolja
* 2 tsk sesamfrön
* 200 g ostronskivling
* 1 klyfta vitlök
* 2 msk japansk soja
* 1 msk strösocker
* 0,5 msk sesamolja
* 1 msk rapsolja
* 3 dl sushiris
* 4 st ägg
* 1 msk rapsolja
* 100 g spenat
* 3 dl kimchi
* 2 msk sriracha

## Instruktioner

* Tillbehör: Koka ris enligt anvisning på förpackningen.

* Chilipicklad gurka: Skiva gurka och salladslök tunt. Lägg i en skål och häll över salt, socker, risvinäger och chilipulver. Blanda väl och ställ åt sidan. Häll av vätskan som bildas vid servering.

* Sesammarinerade böngroddar: Blanda böngroddarna i sesamolja, salt och sesamfrön.

* Sojastekt svamp: Riv ostronskivlingen i tunna trådar. Skala och riv vitlöken och blanda med soja, socker och sesamolja. Låt en stekpanna bli rykande het. Stek svampen i lite olja i någon minut. Häll sedan på såsen som är kvar i bunken och låt fräsa i ca 1 min. Håll varmt.

* Tillbehör: Hetta upp olja i en stekpanna och stek äggen på ena sidan.

* Lägg riset i botten på 4 vida, djupa skålar. Lägg på stekt ägg och sedan svamp, gurka, böngroddar, spenat och kimchi, var för sig runt ägget. Servera med gochujang/srirachasås som var och en tillsätter efter smak. Rör runt i skålen, ät och njut!

Källa: [MatHem](https://www.mathem.se/recept/jennie-walldens-sunny-side-bibimbap)