# Quinoasallad

## Ingredienser

* 4 portioner
* svart quinoa till 4 portioner
* 250 g sötpotatis
* 0,5 tsk kanel
* 0,5 tsk kajennpeppar
* 1 tsk paprikapulver
* 1 spetspaprika
* 1 rödlök
* 1 äpple, granny smith
* 1 kruka koriander
* cirka 300 g falafel
* 120 g machésallat
* olivolja
* saft från 1 citron
* salt och svartpeppar
* neutral olja att ringla över + till stekning
* <strong>Hummusdressing:</strong>
* Cirka 400 g kokta kikärtor
* 0,5 dl olivolja
* saft från 0,5–1 citron
* 1 vitlöksklyfta
* 1 dl ljummet vatten
* 1 tsk mald spiskummin
* 1 msk tahini
* salt och svartpeppar efter smak
* <strong>Till servering:</strong>
* bröd

## Instruktioner

* Tärna sötpotatisen och lägg den i en ugnsform och ringla över olja. Krydda med kanel, kajennpeppar, paprikapulver, salt och svartpeppar. Ställ formen i mitten av ugnen på 200 grader i cirka 20 minuter eller tills potatisen mjuknat.
* Koka quinoan enligt anvisningarna på förpackningen.
* Hummusdressing: Mixa kikärtor, olja, citronsaft, vitlök, vatten, spiskummin och tahini i minst 5 minuter till en helt jämn och mild dressing. Späd sedan ut med vatten efter behov, den ska bli lösare än en klassisk hummus. Smaka av med salt och peppar.
* Strimla paprika och rödlök. Tärna äpplet och grovhacka koriandern. Stek falafeln i olja i en stekpanna.
* Häll av quinoan och låt den svalna något och blanda med paprika, lök, äpple, sötpotatis, koriander, falafel och machésallat. Ringla över olivolja och citronsaft, salta och peppra. Servera quinoasalladen med hummusdressingen och bröd. Salladen är jättegod ljummen till middag och kall i matlådan dagen efter!

 Källa: [DN](https://www.dn.se/mat-dryck/quinoasallad/)