# Pad thai med jordnötter och koriander

## Ingredienser

* 3 morötter
* 1/2 förp salladslök (à 125 g)
* 1 röd paprika
* 1 lime
* 3 msk japansk soja
* 1 msk socker (gärna farin)
* 2 tsk sambal oelek
* 4 port risnudlar
* 150 g salladsärtor
* 1 msk olja
* 2 vitlöksklyftor
* 180 g böngroddar
* 4 ägg
* salt och peppar
* 100 g jordnötter
* 1 kruka koriander

## Instruktioner

* Sätt på en kastrull med vatten till nudlarna.
* Skala och dela morötterna på längden och skiva dem tunt. Ansa och skiva salladslökarna.
* Dela, kärna ur och strimla paprikan.
* Pressa limen och blanda saften med soja, socker och sambal i en skål.
* Koka nudlarna och salladsärtorna 3 minuter. Spola dem i ljummet vatten och låt rinna av.
* Stek morötterna och paprikan i oljan i en wok eller stor stekpanna ca 3 minuter. Pressa i vitlöken och vänd ner salladslök och böngroddar.
* Sänk värmen och knäck ett ägg i taget i pannan. Rör runt medan äggen stelnar. Krydda med salt.
* Vänd ner nudlar och ärtor i pannan. Tillsätt sojablandningen och blanda väl. Låt allt bli varmt. Smaka av med peppar och eventuellt extra sambal.
* Grovhacka jordnötter och koriander och servera till rätten.

 Källa: [ICA](https://www.ica.se/recept/pad-thai-med-jordnotter-och-koriander-721903/)