# Italiensk frittata med citronkokt lök

## Ingredienser

* 5-6 ägg
* 3 msk vatten
* 2 små rödlökar, skivade
* citronsaft
* potatis, kokt skivad
* 50 g färsk babyspenat
* 8 körsbärstomater, skurna i halvor
* 100 g mozzarella, skuren eller riven i små bitar
* 2 dl parmesanost,  färskriven
* 2-3 msk olivolja
* salt och svartpeppar

### Servering
* ruccola
* parmesanost, riven

## Instruktioner

* Vispa samman ägg, vatten, salt och peppar.
* Skär löken i tunna skivor. Hetta upp rikligt med olivolja i en stekpanna, lägg i löken. Stek den mjuk på medelvärme utan att den får färg, droppa över lite citronsaft. 
* Häll i äggsmeten i pannan och låt den stelna lite. Dra med en stekspade från kanterna mot mitten för att få lite av äggsmeten att rinna ner i pannans botten. Lägg på potatis, spenat, tomater, mozzarella och strö över parmesanost. Sänk värmen och stek tills äggsmeten börjar ”stanna på ytan”.
* Vänd omeletten med hjälp av en tallrik som först läggs, som ett lock, på pannan. Vänd sedan över omeletten på tallriken så att den stekta ytan kommer uppåt.
* Tillsätt ytterligare olivolja i pannan och låt frittatan glida tillbaka ner i pannan. Låt den steka i ytterligare ett par minuter.

Källa: [Köket.se](https://www.koket.se/italiensk-frittata-med-citronkokt-lok)