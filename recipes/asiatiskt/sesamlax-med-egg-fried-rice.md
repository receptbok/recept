# Sesamlax med egg fried rice

## Ingredienser

* 600 g hel laxsida
* 5 msk japansk soja
* 3 msk rostade sesamfrön
* 3 klyftor vitlök, hackade
* 0,5  broccoli, bruten i små buketter
* 1  liten morot, hackad
* 3  salladslökar, skivade
* 1 tsk färsk ingefära, hackad
* 6 dl kallt kokt japanskt ris eller jasminris
* 2 dl gröna ärter
* 4  ägg
* 2 tsk sesamolja
* rapsolja, till stekning

## Instruktioner

* Lägg laxen i en ugnsform och pensla med 2 msk soja och toppa med sesamfrön. Tillaga i ugn, 125 grader i ca 25 minuter. Laxen skall ha en innertemperatur på mellan 40-56 grader beroende på hur man vill ha den tillagad. 40 grader med rå innerkärna eller 56 grader för helt genomlagad.
* Fräs vitlök, ingefäran, broccoli och morot på hög värme i cirka 2 minuter i en wok eller stor stekpanna. Tillsätt eventuellt lite mer olja och lägg ner det kalla riset och ärtorna i pannan. Stek i 2 minuter.
* Vispa upp äggen. Flytta undan ris och grönsaker åt sidorna av woken/pannan så att det blir ett stort hål i mitten. Häll i de uppvispade äggen och låt steka där i ca 1 minut. Rör runt i ägget tills det börjar koagulera och blir krämigt. Blanda då ris och grönsaker med ägget.
* Toppa med hackad salladslök och häll på soja och sesamolja, rör runt så att allt ris får ta smak av dessa. Servera genast tillsammans med den bakade sesamlaxen.

Källa: [Köket.se](https://www.koket.se/sesamlax-med-egg-fried-rice)