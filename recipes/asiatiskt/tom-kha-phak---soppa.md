# Tom kha phak - soppa

## Ingredienser

* 1 gul lök
* 2 vitlöksklyftor
* 1 spansk peppar
* 2 citrongrässtjälkar
* 1 dl färsk limejuice (1 dl motsvarar ca 1 stor lime)
* 1 msk olja
* 2 msk grön currypasta
* 1 l vatten
* 1/2 dl fisksås
* 1 grönsaksbuljongtärning (eller motsvarande mängd fond)
* 400 ml kokosmjölk
* 250 g champinjoner
* 250 g broccoli
* 2 morötter
* 4 salladslökar
* 2 dl frysta sojabönor
* 1 kruka koriander

## Instruktioner

* kala lök och vitlök och hacka dem grovt. Skiva chilin. Krossa citrongräset. Dela och pressa limen.
* Fräs lök och vitlök i oljan i en vid kastrull på medelvärme tills den börjar bli mjuk. Tillsätt currypastan, chilin och citrongräset  och fräs ytterligare ca 2 minuter.
* Häll på vattnet, fisksåsen, limesaften och buljongtärningen, låt sjuda under lock ca 20 minuter. Sila buljongen i en kastrull.  Koka upp buljongen med kokosmjölken. Smaksätt ev. med mera fisksås och limesaft.
* Skiva svampen. Skär små buketter av broccolin. Ansa broccolistammen, dela den på längden och skiva den tunt. Skala och dela morötterna på längden och skär dem i tunna sneda skivor. Ansa och strimla salladslöken.
* Koka svampen, broccolistammen och -buketterna, morötterna och sojabönorna några minuter i buljongen.  Lägg upp soppan i skålar och toppa med salladslök och koriander.

 Källa: [ICA](https://www.ica.se/recept/tom-kha-phak-soppa-719809/)