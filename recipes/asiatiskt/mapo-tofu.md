# Mapo tofu

## Ingredienser

* 4-5 torkade shiitakesvampar
* 0,5 dl douchi
* 600 g mjuk tofu
* 1 tsk grön sichuanpeppar
* 5 cm ingefära
* 4 vitlöksklyftor
* 6 kinesiska vitlöksstjälkar
* 4 msk rapsolja
* 0,5 dl doubanjiang
* 1 msk maizena


## Instruktioner

* Lägg svampen i blöt i cirka 3 dl vatten minst en halvtimme.
* Finhacka svampen med de fermenterade svarta bönorna tills det liknar en vegetarisk färs. HEtta upp din wok med lite olja och stek "färsen" knaprig. Ställ åt sidan.
* Skär tofun i 2,5 cm stora kuber. Sjud i lättsaltat vatten 10-15 minuter. Ta av och låt stå i vattnet.
* Rosta sichuanpepparn i torr stekpanna. Mortla fint.
* Riv ingefäran. Skiva vitlöken tunt. Skär vitlöksstjälkarna i cirka 5 cm långa bitar.
* Hetta upp en wok. Häll på oljan och woka vitlöken tills den är knaprig. Tillsätt doubanjiang och ingefära.
* Ta upp tofun ur vattnet och lägg ner i såsen. Häll sen på cirka 2 dl av tofuvattnet. Smaka av med salt och socker.
* Häll på maizenan utrörd i vatten och sjud nån minut, tills det börjat tjockna. Tillsätt vitlöksstjälkarna.
* Toppa med vegetarisk färs, sichuanpeppar och lite extra chiliolja. Servera med jasminris och en god bladgrönsak.

Källa: Vegetarisk kinamat varje dag av Jonas Cramby