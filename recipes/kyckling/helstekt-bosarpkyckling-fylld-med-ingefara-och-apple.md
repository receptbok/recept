# Helstekt Bosarpkyckling fylld med ingefära och äpple

## Ingredienser

* 2 msk riven färsk ingefära
* 1 gul lök
* 1 rött äpple
* 1/2 kruka timjan
* 3 msk olivolja
* 1 hel kyckling à 1,5-2kg (gärna Bosarpkyckling)
* salt
* peppar
* 3 dl vatten
* 3 dl grädde
* 2 tsk majsstärkelse
* rostad potatis
* grönkålssallad (se länk i steg 9 för tips på recept)

## Instruktioner

* Sätt ugnen på 200°C.
* Skala och riv ingefäran. Skala och grovhacka löken. Kärna ur äpplet och skär i mindre bitar.
* Blanda ingefära, lök, äpple och timjankvistar med hälften av oljan. Fyll kycklingen med blandningen och lägg den i en ugnsform.
* Pensla resten av oljan på kycklingen. Krydda med salt och peppar.
* Stek kycklingen mitt i ugnen på 200°C i ca 20 min och sänk sedan värmen till 150°C. Häll vattnet i formen och låt kycklingen steka tills innertemperaturen i lårvecket är 82°C. Tiden beräknas på storleken av fågeln men räkna med minst 1 1/2 timme för 2 kg.
* Häll buljongen från formen i en kastrull. Gröp ur lök- och äppelblandningen och lägg det i kastrullen. Skumma bort kycklingfettet och rör ner grädden. Koka i 10 minuter. Mixa sedan med stavmixer och sila genom en sil.
* Koka upp såsen i en kastrull och red av med majsstärkelse utblandat med lite vatten. Smaka av med salt och peppar.
* Servera kycklingen med såsen och gärna rostad potatis och grönkålssallad. 

 Källa: [ICA](https://www.ica.se/recept/helstekt-bosarpkyckling-fylld-med-ingefara-och-apple-724468/)