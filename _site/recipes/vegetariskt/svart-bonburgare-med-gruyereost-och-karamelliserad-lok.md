# Svart bönburgare med gruyereost och karamelleriserad lök

## Ingredienser

* 6 dl kokta svarta bönor
* 1 dl finhackad gul lök
* rapsolja att steka i
* 1 tsk milt chilipulver
* 1 tsk rökt paprikapulver
* 3 msk bbq-sås
* 1 dl torrostade valnötter
* 2 msk finhackad koriander
* 1 dl kokt svart ris
* 1 dl pankoströbröd

### Karamelliserad lök
* 2 gula lökar
* 2 msk smör
* 1 msk rödvinsvinäger

### Till servering
* 120 g gruyereost
* 6 hamburgerbröd
* smör till bröden
* romansallad

## Instruktioner

Skölj bönorna i kallt vatten och låt rinna av i ett durkslag.

Hetta upp lite olja i en stekpanna och fräs löken på ganska hög värme tills den har fått färg och är på gränsen till bränd.

Sänk värmen, lägg i chili- och paprikapulver och rör om. Rör ner bbq-såsen och ta stekpannan från värmen.

Rosta valnötterna.

Hacka 1 dl valnötter och lägg dem i en skål tillsammans med bönor, koriander, ris, pankoströbröd och en nypa salt. Blanda ihop ingredienserna med en potatisstomp (bönorna ska bara bli lätt mosade). Tillsätt lökblandningen och rör om så att allt blandas.

Ta en handfull smet i taget och forma 6 runda biffar. Lägg biffarna på ett fat och täck med plastfolie. Låt stå i kulen i minst 1 timme, gärna längre, så håller de ihop bättre när du steker dem.

Skala och hacka löken och lägg lökhacket i en kall kastrull. Klicka i smöret och sätt kastrullen på medelvärme. Löken kommer snart att börja släppa vätska och smakerna kommer att koncentreras genom att löken får koka i sin egen vätska. Rör om med en träslev ungefär var 5:e minut under 30-40 minuter, håll koll så att det inte bränner vid. 

Ta av locket, häll på vinägern, höj värmen och reducera kraftigt under omrörning i cirka 15 minuter. Ta kastrullen åt sidan.

Värm ugnen till 180 grader.

Värm några matskedar olja i en stekpanna på medelvärme. Stek biffarna i några minuter på båda sidor tills de har fin färg. Lägg över biffarna i en ugnsform. Lägg några ostskivor på varje biff och låt stå i ugnen tills osten har smält.

Smöra bröden på snittyran och stek dem hastigt i en stekpanna eller grilla dem i ugnen.

Lägg en biff i botten på varje bröd. Lägg på ett salladsblad och klicka på en generös sked karamelliserad lök.

Källa: Gröna burgare av Martin Nordin
Källa: [Köket.se](https://www.koket.se/bakade-betor-med-getost-och-bovete)